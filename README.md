# HavaKalitesi

## 1. 
Hava kalitesi, özellikle büyük şehirlerde yaşayan bireyler için insan sağlığını etkileyen önemli bir unsurdur. İzmir, Ege Bölgesi'nin en büyük metropolü olarak yoğun nüfus, sanayi ve ulaşım faaliyetlerinden kaynaklanan çevresel baskılara maruz kalmaktadır. Şehirde artan hava kirliliği, solunum yolu hastalıkları, alerjiler ve diğer sağlık sorunlarının görülme sıklığını artırmaktadır. İzmir gibi büyük bir şehirde, hava kalitesini önceden tahmin etmek, halk sağlığı için alınacak önlemler ve planlamalar açısından büyük bir değer taşımaktadır.

Bu araştırmanın özgün değeri, İzmir’e özgü hava kalitesi ölçüm verilerini kullanarak bir tahmin modeli geliştirmek ve bunu yapay zeka teknikleriyle daha yüksek doğruluk seviyelerine ulaştırmaktır. Özellikle PM2.5 ve PM10 gibi hava kirliliği göstergeleri üzerine odaklanılacak ve bu veriler, açık kaynaklı hava kalitesi ölçüm verilerinden alınacaktır. Araştırmada, bu veriler doğrudan yapay zeka modellerine entegre edilerek, gelecekteki hava kalitesi seviyelerini tahmin etmeye yönelik bir çözüm geliştirilecektir.

Ayrıca, bu modelin sonuçlarıyla kullanıcıların (örneğin, İzmir halkı ve yerel yönetimler) etkili kararlar almasını sağlayacak bir rapor sistemi oluşturulacaktır. Bu araştırma, İzmir’in hava kirliliğiyle mücadele politikalarına ışık tutmayı ve gelecekteki çalışmalar için bir temel oluşturmayı amaçlamaktadır.

## 1.1 Konunun Önemi, Araştırma Önerisinin Özgün Değeri ve Araştırma Sorusu/Hipotezi

### •	Konunun Önemi:
Hava kirliliği, günümüz dünyasında çevresel sorunların en önemlilerinden biri olarak öne çıkmaktadır. Özellikle büyük şehirlerde artan sanayileşme, nüfus yoğunluğu ve motorlu taşıt kullanımı, hava kalitesini ciddi şekilde etkilemektedir. İzmir gibi hızlı kentleşen bir şehirde, hava kirliliği bireylerin yaşam kalitesini düşürmekte ve sağlık sorunlarına yol açmaktadır. Dünya Sağlık Örgütü (WHO), hava kirliliğini önlenebilir sağlık sorunlarının başlıca nedenlerinden biri olarak tanımlamaktadır. Bu nedenle İzmir'deki hava kirliliği seviyelerinin tahmini ve bu doğrultuda halkın bilinçlendirilmesi, daha sağlıklı bir toplum ve çevre için kritik bir öneme sahiptir.

### •	Araştırma Önerisinin Özgün Değeri:
Bu araştırma, İzmir'e özel verileri kullanarak hava kalitesi tahminine yönelik yapay zeka tabanlı bir model geliştirmeyi hedeflemektedir. Mevcut hava kirliliği tahmin modelleri genellikle geniş kapsamlı ve yerel özelliklerden bağımsızdır. Bu durum, yerel ölçekte doğruluk kayıplarına yol açabilmektedir. Araştırma, İzmir’e özgü açık kaynak hava kalitesi ölçüm verilerini temel alarak doğruluk sağlayacak bir tahmin modeli oluşturacaktır. Araştırma, sadece akademik bir çalışma olmaktan öte, İzmir halkı ve yerel yönetimler için pratik ve anlamlı bir çözüm sunmayı hedeflemektedir.

### •	Araştırma Sorusu:
İzmir’e özgü hava kalitesi ölçüm verileri kullanılarak yapay zeka tabanlı bir model ile hava kirliliği tahmini yapılabilir mi?

### •	Hipotez:
İzmir'e özgü açık kaynaklı hava kalitesi verileri kullanılarak oluşturulan bir yapay zeka modeli, doğruluk oranları ile hava kalitesini tahmin edebilir.

## 1.2 Amaç ve Hedefler

### Araştırmanın Amacı:
Bu araştırmanın temel amacı, İzmir’e özgü açık kaynaklı hava kalitesi ölçüm verilerini kullanarak yapay zeka tabanlı bir hava kirliliği tahmin modeli geliştirmektir. Hava kirliliği, halk sağlığını doğrudan etkileyen kritik bir sorun olduğundan, bu tahminler bireylerin günlük yaşamlarını daha iyi planlamalarına yardımcı olmayı hedeflemektedir. Ayrıca, bu model, yerel yönetimlerin çevresel politika ve stratejilerini geliştirmesi için de bir araç görevi görecektir.

### Hedefler:
1.	Veri Toplama ve Analiz: İzmir’e ait açık kaynaklı hava kalitesi ölçüm verilerinin toplanması, temizlenmesi ve analiz edilmesi. Bu verilerin PM2.5 ve PM10 gibi hava kirliliği göstergelerine odaklanması.
2.	Model Geliştirme: Toplanan verilerle yapay zeka tabanlı bir tahmin modeli geliştirilmesi. Kullanılacak modellerin doğruluğunu artırmak için farklı algoritmaların (örneğin, LSTM, Karar Ağaçları) denenmesi ve en uygun olanının seçilmesi.
3.	Doğruluk ve Performans Ölçümü: Geliştirilen modelin tahmin performansının test edilmesi ve doğruluk oranlarının değerlendirilmesi. Modelin güvenilirliğini artıracak parametre optimizasyonlarının yapılması.
4.	Karar Destek Mekanizması: Tahmin sonuçlarının anlamlı bir şekilde raporlanarak İzmir halkı ve yerel yönetimlerle paylaşılabilecek bir çıktı haline getirilmesi.

### Beklenen Sonuçlar:
Bu araştırma, İzmir’in hava kalitesini önceden tahmin eden bir model sunarak, şehirde yaşayan bireylerin ve yerel yönetimlerin günlük kararlarında destekleyici bir araç olacaktır. Bu, halkın sağlığını koruma, farkındalık yaratma ve İzmir’de hava kirliliğine karşı daha etkili çözümler geliştirme açısından önemli bir adım olacaktır.

## 1.3 Bulgular ve Geliştirme Süreci
Bu projede İzmir'e özgü hava kalitesi tahmini yapmak amacıyla bir LSTM modeli kullanılmıştır. Aşağıda kodlama süreci ve bulgulara dair detaylar sunulmaktadır:

### 1.	Verinin Yüklenmesi:
 
Verimizde ‘date’ isimli ölçümlerin tarihlerini belirten bir özellik ve istasyonlara göre hava kirleticilerinin nicel ölçümleri bulunmaktadır. Bu kod ile verinin ilk 5 satırına göz atılır.

### 2.	Model Geliştirme Süreci Veri Hazırlığı:

Veri setindeki özellikler ölçeklendirilmiş ve zaman serisi verileri uygun şekilde yeniden yapılandırılmıştır.
Giriş ve çıkış verileri, bir "kayan pencere" yöntemiyle LSTM modeline uygun hale getirilmiştir.
 
### 3.	Model Yapısı:

Model, çift yönlü bir LSTM katmanı, tek yönlü bir LSTM katmanı ve bir çıkış katmanından oluşmaktadır.
Model, adam optimizasyon algoritması ve mean_squared_error kayıp fonksiyonu ile derlenmiştir.
 
### 4.	Eğitim Süreci:

Model, 50 epoch boyunca eğitilmiş ve her epoch'ta kayıp değerleri gözlemlenmiştir.
Eğitim sonucunda kayıp değerlerinde belirgin bir azalma görülmüştür. Örneğin, ilk epoch'ta kayıp 0.0471 iken, son epoch'ta bu değer 0.0242'e kadar düşmüştür.
 
### 5.	Performans Değerlendirmesi:

Eğitim sırasında elde edilen düşük kayıp değerleri, modelin öğrenme yeteneğinin güçlü olduğunu göstermektedir.
Model, belirli dönemlerde kayıpları azaltmada dalgalanmalar yaşamış olsa da, genel eğilim azalma yönünde olmuştur.
 
Bu değerlendirmelerdeki RMSE ve MAE değerleri, modelin yaptığı tahminlerin asıl tahminlerden ne kadar uzak olduğunu yani modelin yapmış olduğu hata değerlerini belirtir.
	
RMSE: Hataların karekökünü alarak büyük hataları daha fazla cezalandırır. Daha duyarlıdır. Büyük sapmaların etkilerini vurgulamak için idealdir. Yüksek doğruluk gereken durumlarda tercih edilir.

MAE: Hataların büyüklüğünü anlamak için basit ve sezgisel ölçüttür. Hata değerlerini doğrudan anlamayı sağlar ve aşırı sapmalardan daha az etkilenir.
Buradan çıkaracağımız, modelimiz eğitim sırasında 7,8 birimlik hatalar yaparken, bu birimler daha fazla veya asıl değerden daha az olabilir, test sırasında ise daha az hata yapmıştır. Bu istenilen bir durumdur. Makinenin sonradan karşılaştığı veride daha başarılı olması, modelin başarısının bir ölçütüdür.
	
 R2: Modelin ne kadar iyi genellediğini gösteren bir performans metriğidir.
	
MAPE: Tahmin edilen değerlerle gerçek değerler arasındaki farkın, gerçek değerlere ortalamasını alır. Modelimiz eğitim setinde yüzde 23.82 oranında hata yapmışken, test setinde sadece yüzde 16.13 hata yapmıştır. Geri kalan yüzdeler doğruluk oranını belirtir. Örnek: Test verisinin 100 – 16.13 = 83.87’lik kısmını doğru tahmin etmeyi başarmıştır.
 
### 6. Çıkarımlar:

İzmir'in hava kalitesine dair tahminlerde LSTM modelinin uygulanabilir olduğu ve bu modelin zaman serisi verilerinde güçlü performans gösterebildiği tespit edilmiştir.
Modelin, test verisi üzerindeki performansının daha ileri değerlendirmelerle doğrulanması gerekmektedir.
Sonuç olarak, bu proje, zaman serisi verileri için LSTM modelinin uygunluğunu ve hava kalitesi tahminlerinde kullanılabilirliğini ortaya koymaktadır. İzmir özelinde yapılan analizler, bu tür bir modelin uygulanabilirliğini göstermiştir.
 
 
Model sadece Ocak 1’e kadar veriler ile eğitilerek Ocak 2’den Ocak 15’i dahil olmak üzere 2 haftalık bir tahmin gerçekleştirdi.
 
IQAir Hava Kalitesi İzleme Sitesine göre tahmin ettiğimiz değerleri karşılaştıralım.
Ocak 2: 146

Ocak 3: 105

Ocak 4: 65

Ocak 5: 77

Ocak 6: 123

Ocak 7: 106

Ocak 8: 74

Ocak 9: 86

Ocak 10: 92

Ocak 11: 83

Ocak 12: 75

Ocak 13: 61

Ocak 14: 58

Ocak 15: 66

 ![image](https://github.com/user-attachments/assets/49b06402-f131-42c1-9ac9-e43e962074b7)

Sonuçlardan da gördüğü üzere geliştirdiğimiz model hem AQI değeri olarak hem de tehlike aralıkları olarak doğruluk göstermektedir.

## 1.4 Kaynakça
•	https://peyrone.medium.com/easy-guide-to-forcast-air-quality-with-lstm-c8596aeb5814

•	https://sim.csb.gov.tr/Intro/ParametersMeta

•	https://www.iqair.com/turkey/izmir

•	https://www.visualcrossing.com/weather-history/izmir

•	https://acikveri.bizizmir.com/dataset/hava-kalitesi-olcum-degerleri/resource/fd7dbd83-9142-476e-9c07-0347b97c6271

•	https://link.springer.com/article/10.1007/s13762-024-05671-z

•	https://link.springer.com/article/10.1007/s13762-023-05016-2?fromPaywallRec=false

•	https://www.who.int/publications/i/item/9789240034228












